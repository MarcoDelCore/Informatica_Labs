# 2019-02-10_ta (simulazione d'esame)

## Parte di Programmazione

Si vuole realizzare un programma Python che calcoli il pedaggio autostradale. 
Nel file `pedaggi.txt` sono contenute, una per riga, le tariffe tra caselli consecutivi per una data tratta autostradale.
Ogni riga ha il seguente formato: 
casello1;casello2;tariffa

Si facciano le seguenti assunzioni:
 
1.    Il numero di righe contenute nel file non è noto a priori, ma non può essere maggiore di 25
2.    I nomi dei caselli non possono contenere spazi e sono lunghi, al massimo, 20 caratteri
3.    L’importo è un valore reale
4.    Non è garantito nessun “ordine” nella memorizzazione delle tratte nel file dei pedaggi, ovvero se una riga riporta la tariffa tra 
      Torino;Chivasso;3.50 non è detto che la riga successiva riporti la tratta tra Chivasso e il casello successivo.


Inoltre, il file è da intendersi privo di ambiguità (es. lo stesso casello di entrata non compare più volte con diversi caselli di uscita).

Scrivere un programma che, dati i nomi dei caselli di ingresso e uscita da tastiera, stabilisca:

1)  Se sia possibile raggiungere il casello di uscita direttamente dal casello di partenza. 
    Indicare anche la spesa per effettuare il percorso (arrotondando a due cifre decimali);

2)  In caso contrario indicare se e’ possibile a raggiungere il casello di uscita da quello di partenza percorrendo al massimo 3 tratte. Indicare in questo caso
        a.      Il numero di tratte percorse
        b.      La spesa complessiva (arrotondando a due cifre decimali);

3)     Se non è possibile ultimare il percorso con un tragitto di massimo di 3 tratte.
 
N.B. se il casello di ingresso e/o quello di uscita non sono contemplati nel file dei pedaggi, o 
se il casello di ingresso coincide con quello di uscita, 
il programma deve restituire un messaggio di errore.


### Esempio

Come esempio si consideri il seguente file 'pedaggi.txt' che descrive i caselli di un’ipotetica autostrada tra Torino e Milano:

```
Torino;Chivasso;3.50
Santhia;Vercelli;2.50
Chivasso;Santhia;3.25
Magenta;Rho;5.50
Novara;Magenta;3.00
Rho;Milano;4.35
Vercelli;Novara;1.20

```

Il programma dovrà generare in output:

```
** Inserisci i due caselli **
   >Santhia;Magenta
        Destinazione raggiunta in 3 tratte. Spesa complessiva: 6.70 euro
** Inserisci i due caselli **
   >Torino;Santhia
        Destinazione raggiunta in 2 tratte. Spesa complessiva: 6.75 euro
** Inserisci i due caselli **
   >Santhia;Rho
        Impossibile raggiungere la destinazione percorrendo un massimo di 3 tratte.
```

